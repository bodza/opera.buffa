<!DOCTYPE html>
<html>
<head>
<meta charset="utf-8"/>
<title>Koraújkor, Mokka-R, Humanus teszt grafikonok</title>
</head>
<body style="margin: 2em; text-align: center;">
<h1>Koraújkor, Mokka-R, Humanus teszt grafikonok</h1>
<div style="text-align: justify;">
<p>A grafikonok alapja minden esetben valódi friss adatsor, amit egyenként manuálisan normalizáltam,
majd az ábrázoláshoz szükséges adatszerkezetre alakítottam: ez utóbbi az egyes weblapok szövegében
tetten érhető és értelmezhető. (pl. Firefox esetén ctrl-u megmutatja: a grafikonok nem pixeles
képek, hanem vektoros ábrák (SVG), így tetszőlegesen skálázhatóak, akár nyomtatáshoz is jó minőségben,
ill. egyes esetekben interaktívak; több látványos lehetőséget is kipróbáltam, persze nem kell
túlcsicsázni, csak amennyire épp szükséges.)</p>
<p>Nagyjából egy tucat grafikon-típus bizonyult hasznosnak, amelyek szorosan kötődnek az aktuális
adatsor jellegéhez: nem lehet, azaz nem érdemes minden lehetséges statisztikát az összes lehetséges
formában ábrázolni, a grafikonok automatikus generálásakor szükség lesz némi gépi bölcsességre,
hogy a megfelelő reprezentációt tálalja az adatok mennyisége, változatossága, eloszlása, stb.
alapján. Persze több helyes megoldás is születhet.</p>
<p>Augusztus 16-tól 23-ig egy hétre volt szükségem, hogy kitanuljam a
<a href="http://highcharts.com/">highcharts</a> nevű grafikon-rajzoló eszköznek a használatát,
mind a <a href="http://highcharts.com/demo">72 demo</a> példát plusz a térképeket (ez utóbbiak
egyelőre haszontalannak bizonyultak), közben elkészítettem az alábbi 56 vázlatot. Ezt a jószágot
korábban nem ismertem, de nagyon nem bántam meg: valóban igen kellemes keretrendszer.</p>
<p>Most már szinte bármilyen [kellően józan] lekérdezéshez 1/2-3 óra alatt el tudom készíteni a
grafikus ábrázolását; ahhoz azonban, hogy mindezt beépítsem az élő adatbázisba, jó eséllyel
min. 2 hétre lenne szükség, persze utána nagyon jó világ lesz, de előtte javaslom, hogy a
szeptemberi előadásodhoz használj fel az alábbi készletből, vagy még inkább: fogalmazz meg
újabb pontos lekérdezéseket és én nagy örömmel legyártom a grafikont, amit így már hamar be
tudnál építeni a prezentációba én pedig nyugodtabban tudnék haladni az adatbázis kialakításával.</p>
<p>Ha a címeket, címkéket, felhőcskéket (tooltip), egyéb magyarázó szövegeket németül szeretnéd
olvasni, ahhoz majd segítséget kérek, mert tapló módon csak angolul boldogulok, ill. valamennyi
német, latin és ómagiar ragadt rám a koraújkorból, de az ehhez már szerintem kevés lesz.</p>
<p>Első adatsorom rém egyszerűnek tűnt: a jegyzékek keletkezési helye és ideje éves bontásban
persze a kéziratok számossága végett. Itt mindjárt jött két normalizálási feladat: a dátumok
esetén el kell jutnunk egyetlen évszámhoz: de mi van, ha több a dátum, vagy kérdőjeles, vagy
intervallum, vagy század második fele, vagy egyáltalán nincs; most a teszt kedvéért igyekeztem
a legegyerűbb módon megoldani, így néhány jegyzék ki is maradt a szórásból, mindegy, viszont
adatbázisból generálva a normalizálási módszereket formálisan rögzíteni kellene majd.</p>
<p>A másik normalizálás a keletkezés településének nagyobb földrajzi egysége: egyelőre nem
áll rendelkezésre a Felvidék, Partium, Erdély, et al. kategorizálás, bár feleségem megpróbálta
besorolni a városokat, de nem szakértő, így most a teszt idejére inkább maradtam a wikipédia
jelenlegi országok szerinti besorolásánál. Légyszi az alábbi grafikonoknál nézd el ezt a
szépséghibát, majd küldök besorolni-való városlistát és akkor újragyártjuk a grafikonokat,
de most direkt nem ilyen adatszerkezeti kérdésekkel kedtem a beszámolómat, hogy könnyebb
legyen örülni az eredményeknek, noha a neheze még előttünk áll.</p>
<p>Tehát ilyen adatsorral indultam el:</p>
<pre>
Abony|Magyarország|1744
Alsónémedi|Magyarország|1744
Alsónémedi|Magyarország|1744
Altorja|Magyarország|1697
Altorja|Magyarország|1707
Amsterdam|Hollandia|1680
Bag|Magyarország|1716
Bag|Magyarország|1746
Bag|Magyarország|1746
Báji|Magyarország|1738
Balázsfalva|Románia|1735
Barskapronca|Szlovákia|1626
Barskapronca|Szlovákia|1647
...
Zabola|Románia|1680
Zilah|Románia|1689
Zólyom|Szlovákia|1589
Zólyom|Szlovákia|1589
Zólyom|Szlovákia|1622
Zólyom|Szlovákia|1647
Zundrava|Ausztria|1659
Zundrava|Ausztria|1659
Zsámbok|Magyarország|1725
Zsámbok|Magyarország|1727
Zsarnóca|Szlovákia|1674
Zsolna|Szlovákia|1706
Zsolna|Szlovákia|1712
</pre>
</div>
<ol style="text-align: left;">
<li><a href="line.html">line.html</a>
<p>Triviális ábrázolás: vonalas, évenként önállóan, országonként csoportosítva, külön-külön
alapszintről mérve: egymást takarják: csúnya. A szinezés alapértelmezés szerinti, persze
tetszőlegesen lehet rajta változtatni.</p></li>
<li><a href="spline.html">spline.html</a>
<p>Előbbi azért csúnyácska, mert a magassági adatok, azaz a jegyzékek száma az egymást követő
évekkel nem arányosan változik, hanem tekintélyes ingadozással: kvázi össze-vissza. Első
körben ezen úgy lehetne segíteni, ha a mezei vonal helyett görbület-illesztést (lánykori
neve: spline) használunk. Sajnos, sokkal nem lett jobb.</p></li>
<li><a href="line-stacked.html">line-stacked.html</a>
<p>Tegyük egy kicsit érthetőbbé a képet: a magassági adatok rétegződjenek egymásra, ezáltal
a jegyzékek száma összeadódik. Hmm.. még mindig száraz és nehezen átlátható, de az abszolút
magasság már érzékelhetően jellemzi a jegyzékek számát összesen.</p></li>
<li><a href="spline-stacked.html">spline-stacked.html</a>
<p>Finomítsunk az előbbin spline használatával. Annyira össze-vissza adatsor, hogy ez sem
segít sokat. Persze jobb lenne a helyzetünk, ha egy nagyságrenddel több jegyzékünk lenne,
majd talán a többi adattár feldolgozása után..</p></li>
<li><a href="line-percent.html">line-percent.html</a>
<p>Kipróbáltam még az előbbi egymásra rétegződő ábrázolást ezúttal százalékos arányban
szétterítve a függőleges tengely mentén. Csúcs lett, de nem biztos, hogy mindenkinek.</p></li>
<li><a href="spline-percent.html">spline-percent.html</a>
<p>Ugyanez spline finomítással. Detto.</p></li>
<li><a href="area.html">area.html</a>
<p>Nézzük meg, mit segít, ha egyszerű vonalak helyett kitöltött felületekkel ábrázoljuk
ugyanazt az adatsort, amit az előbb vizsgáltunk. Alig lett jobb.</p></li>
<li><a href="area-spline.html">area-spline.html</a>
<p>Hátha a spline segít.. nem sokat.</p></li>
<li><a href="area-stacked.html">area-stacked.html</a>
<p>Rétegezzük egymásra. Hmm.. nem igazán.</p></li>
<li><a href="area-stacked-spline.html">area-stacked-spline.html</a>
<p>Spline? Talán még ez a legkevésbbé gagyi?</p></li>
<li><a href="area-percent.html">area-percent.html</a>
<p>A szimmetria kedvéért: százalékos arány. Valamit ez is megmutat.</p></li>
<li><a href="area-percent-spline.html">area-percent-spline.html</a>
<p>Százalékos spline. Biztos akad, akinek kedvence..</p></li>
<li><a href="spline-stacked-sum10.html">spline-stacked-sum10.html</a>
<p>Most, hogy láttuk, mit lehet elérni éves szinten rétegzéssel, vagy anélkül, százalékosan,
vagy összegszerűen... mi lenne, ha azzal tompítanánk az adatsor irregularitását, hogy
évtizedenként összevonjuk az adatpontokat? Persze lehetne negyedszázadonként is, vagy
sűrűbben, mindegy, most könnyű volt az utolsó számjegyet lehagyni az eredményhez: wow!</p></li>
<li><a href="area-spline-stacked-sum10.html">area-spline-stacked-sum10.html</a>
<p>Ugyanez terület-kitöltéssel: wow+wow! Ja, e két utóbbinak eleve emeli a szépségét,
ha görbét (spline) illesztünk a már így is csak közelítő adatpontokra.</p></li>
<li><a href="spline-percent-sum10.html">spline-percent-sum10.html</a>
<p>Most ugyanez vonalasan, százalákosan: nekem tecccik.</p></li>
<li><a href="area-spline-percent-sum10.html">area-spline-percent-sum10.html</a>
<p>Területi kitöltéssel: még inkább teccik.</p></li>
<li><a href="pie.html">pie.html</a>
<p>És most következzen valami egészen más: pie chart -- magyarul nem tudom mi ez: körgrafikon?
A lényeg, hogy most elbúcsúzunk egy rövid időre az időtengelytől és az ábrázolható kategóriák
száma korlátozott, de igen látványos. A cikk(ely)ek kattinthatóak.</p></li>
<li><a href="pie-3d.html">pie-3d.html</a>
<p>És mi lenne, ha beforgatnánk térbe? Na, ettől már bizsereg.</p></li>
<li><a href="pie-drilldown.html">pie-drilldown.html</a>
<p>Akkor most tegyünk rá egy lapáttal: az országokban laknak városok: kattints egy cikk(ely)re.</p></li>
<li><a href="pie-drilldown-ordered.html">pie-drilldown-ordered.html</a>
<p>Kicsit kusza, ha sok a város. Mi lenne, ha nem ABC szerint, hanem az adott helyen
keletkezett jegyzékek száma szerint rendeznénk az óra járásával megegyezően.. talán jobb lett.</p></li>
<li><a href="pie-drilldown-ordered-3d.html">pie-drilldown-ordered-3d.html</a>
<p>Forgassuk be térbe és lyukasszuk ki a közepét: wowwww!</p></li>
<li><a href="pie-drilldown-ordered-min5.html">pie-drilldown-ordered-min5.html</a>
<p>Csökkentsük a számosságot: azok a városok számítanak, ahol min. 5 jegyzék keletkezett.</p></li>
<li><a href="pie-drilldown-ordered-min5-3d.html">pie-drilldown-ordered-min5-3d.html</a>
<p>Mindez térben.</p></li>
<li><a href="pie-donut.html">pie-donut.html</a>
<p>A végére édesség: fánk! Kicsit egymásra másznak címkék, nem jöttem rá hamar, majd egyszer.</p></li>
<li><a href="column-drilldown-ordered-min5.html">column-drilldown-ordered-min5.html</a>
<p>Még mindig ugyanannál az adatsornál tartunk. Most jöjjenek a mezei oszlopok, persze
mind kattintható, csak kicsit csökkenteni kellett a számosságukat.</p></li>
<li><a href="column-drilldown-ordered-min5-3d.html">column-drilldown-ordered-min5-3d.html</a>
<p>Forgassuk térbe! Még mindig kattinthatóan.</p></li>
<li><a href="column-drilldown-ordered-min5-3d-slider.html">column-drilldown-ordered-min5-3d-slider.html</a>
<p>Most aztán forgathatod Te is! Még mindig kattinthatóan.</p></li>
<li><a href="column-drilldown-inverted.html">column-drilldown-inverted.html</a>
<p>Most kicsit másképp forgatva: álló oszlopok helyett kidőlt oszlopok. Függőlegesen így talán
sokkal több fér el, sőt.</p></li>
<li><a href="column-stacked-3d.html">column-stacked-3d.html</a>
<p>Most rétegezzük az oszlopokat. Térben.</p></li>
<li><a href="column-stacked-3d-verso.html">column-stacked-3d-verso.html</a>
<p>Mint előbb és ha megfogod a bal egérgombbal, még forgathatod is! Yuck!</p></li>
<li><a href="scatter.html">scatter.html</a>
<p>Még mindig ugyanannál az adatsornál tartunk. Pedig következzen valami egészen más:
pöttyök szétszórva: megfigyelendő a kvantálási jelenség a függőleges tengely (jegyzékek
száma) szűk értékkészlete okán.</p></li>
<li><a href="scatter-3d.html">scatter-3d.html</a>
<p>Mindez térben és ha megfogod: forgatható, valamint az ország nevére kattintva
ki/bekapcsolható az értékkészlete. Van benne egy kis halszem optika torzítás,
majd kiveszem, ha rájövök.</p></li>
<li><a href="bubble.html">bubble.html</a>
<p>Non-plus-ultra: buborékok: kellett egy harmadik numerikus érték: erőltetett, de
működik: a buborék mérete arányos az adott időben jegyzéket megjelentető országok
számával.</p></li>
<li><a href="bubble-map.html">bubble-map.html</a>
<p>Plus-ultra: a buborékok városok, méretük arányos az adott időben keletkezett
jegyzékek számával ÉS a helyzetük GPS koordináták alapján hozzávetőleges
földrajzi pozíciójukat jelzi: naív térkép ÉS nagyítható mindkét tengely mentén,
valamint a SHIFT lenyomásával vízszintesen görgethető a nagyítás.</p></li>
<li><a href="heatmap.html">heatmap.html</a>
<p>Ultra-plus-ultra: hőtérkép (heatmap) azaz hol-mikor keletkezett a legtöbb
jegyzék. Persze ebből lehetne buborékos is, de nem akartam túlzásba vinni.</p></li>
<li><a href="pyramid.html">pyramid.html</a>
<p>Hab a tortán: egyre speciálisabb feltételek szerint: piramis.</p></li>
<li><a href="range.html">range.html</a>
<p>Eddig tartott az első adatsor. Pont. Most pedig nézzük a főnemesek életét:
fekvő oszlop-intervallum.</p></li>
<li><a href="range-pie.html">range-pie.html</a>
<p>Mindez kombinálva a nemük és felekezeti hovatartozásuk szerint kiegészítő
körgrafikonokkal. Innen is látszik, ha a protestánsok nem osztódtak volna,
lenyomták volna a katolikusokat; így fan ez nálunk (is).</p></li>
<li><a href="tree.html">tree.html</a>
<p>Nem csak népességfa lehet ilyen szerkezetű, hanem felekezeti-fa is.</p></li>
<li><a href="tree-pie.html">tree-pie.html</a>
<p>Kiegészítő körgrafikonnal, mert kínálkozott egy kis szabad terület.
Ebből is látszik, ha a köznép számít, a lutheránusok győztek.</p></li>
<li><a href="pie-3d-ortus.html">pie-3d-ortus.html</a>
<p>Innentől a ténylegesen feltett kérdéseidre válaszolok esetleges szűkítések
nélkül, mert grafikonok ezen teszt állapotában az nem-oszt-szoroz, csak csökkenti
az adatsor méretét. Tehát: a társdadalmi rang aránya körgrafikonon.</p></li>
<li><a href="pie-3d-offic.html">pie-3d-offic.html</a>
<p>Ugyanez a foglalkozások szerint.</p></li>
<li><a href="bar-offic.html">bar-offic.html</a>
<p>Mivel igen tekintélyes a foglalkozások értékkészlete, inkább a fekvő
oszlopok segitenek, kiemelve körgrafikonon a legnépszerűbb szakmákat.</p></li>
<li><a href="heatmap-typo.html">heatmap-typo.html</a>
<p>Forrástipológia-hőtérkép. Győzött a hagyatéki összeírás.</p></li>
<li><a href="seneca-ortus.html">seneca-ortus.html</a>
<p>Leginkább polgárok olvasták Seneca műveit, főleg a 17. század 3. negyedében,
vagy csak ebbe az irányba torzít a jegyzékek jelen összeállítása.</p></li>
<li><a href="seneca-religio.html">seneca-religio.html</a>
<p>A legtöbben katolikusok olvasták Seneca műveit, főleg a 17. század 3. negyedében,
vagy csak ebbe az irányba torzít a jegyzékek jelen összeállítása.</p></li>
<li><a href="mokka-r-cent.html">mokka-r-cent.html</a>
<p>Most pedig következzen valami egészen más: a Mokka-R helyben, tehát közvetlenül
hozzáférhető másolatban tárolt rekordjai alapján: a kötetek keletkezési ideje
évszázadok szerint, az egyszerűség kedvéért beleértve a facsimile kiadásokat is.</p></li>
<li><a href="mokka-r-bibl.html">mokka-r-bibl.html</a>
<p>Mokka-R gyűjtemények mérete kötetek (~ rekordok) száma szerint. Lehet, hogy
nem jól gondolom, de <i>bibliográfia</i> címkével külön számoltam az <i>Apponyi</i>,
<i>RMK</i> és <i>RMNy</i> állományokat.</p></li>
<li><a href="mokka-r-datum.html">mokka-r-datum.html</a>
<p>Mokka-R kötetek száma megjelenési év szerint. Itt nem kellett évtizedre
összesíteni és jót tett neki a spline, mert ez egy olyan adatsor. Figyelemre
méltó az évszázadonként emelkedő fűrészfog. Nem tudom mi az oka, de ez valami
artifact.</p></li>
<li><a href="mokka-r-innen.html">mokka-r-innen.html</a>
<p>Hőtérkép határon innen.</p></li>
<li><a href="mokka-r-onnan.html">mokka-r-onnan.html</a>
<p>Hőtérkép határon túl. Bocsi, ha esetleg a Helischer gyűjteményt rossz
helyre soroltam, most a teszt idejére így sikerült.</p></li>
<li><a href="mokka-r-app.html">mokka-r-app.html</a>
<p>MNB és Mokka-R metszetének hőtérképe. Ha ez ugyan az MNB; nem vagyok kellően képzett.</p></li>
<li><a href="humanus-099b.html">humanus-099b.html</a>
<p>Eddig volt Eruditio és Mokka-R. Mivel lenne Humanus et al. felé kapcsolat és
mivel jelen projekten küzdve a nyáron elhanyagoltam Kincsőt, talán engesztelésül is
készítettem négy pillanatképet a Humanus jelenéből és múltjából. Elsőként
a feldolgozó intézmények aránya.</p></li>
<li><a href="humanus-099a.html">humanus-099a.html</a>
<p>Majd a feldolgozás jellege/foka.</p></li>
<li><a href="humanus-creat8-modif5.html">humanus-creat8-modif5.html</a>
<p>Humanus rekordok adatai alapján 2000 óta (átemeléssel, ill. konverzióval
számos tétel került a rendszerbe annak hivatalos indulása előtti időkből)
a létrehozások és módosítások száma.</p></li>
<li><a href="humanus-creat-modif.html">humanus-creat-modif.html</a>
<p>Tényleges létrehozások és módosítások száma szerkesztői napló alapján.</p></li>
</ol>
<p>Egyelőre ennyi.</p>
<div style="justified">
<p>Apropo: minden grafikon jobb felső sarkában három vízszintes vonal: egy menü,
ahonnan kinyomtathatod, ill. lementheted a képet, ha ez segít valamiben.</p>
</div>
</body>
</html>
